## Εκφώνηση
Δίνεται μία ακολουθία αποτελούμενη από Ν θετικούς ακέραιους αριθμούς. Ζητείται να βρεθεί ο μικρότερος αριθμός της ακολουθίας, ο οποίος διαιρεί άκριβώς όλους τους αριθμούς που προηγούνται αυτού στην ακολουθία.

Προφανώς ο αριθμός που εμφανίζεται πρώτος στην ακολουθία διαιρεί ακριβώς όλους τους προηγούμενούς του (γιατί δεν έχει κανέναν προηγούμενο). Άρα, αν η ακολουθία δεν είναι κενή, υπάρχει πάντα λύση στο πρόβλημα.

## Δεδομένα εισόδου
Η πρώτη γραμμή της εισόδου θα περιέχει το πλήθος των στοιχείων της ακολουθίας Ν. Η δεύτερη γραμμή της εισόδου θα περιέχει τους Ν ακέραιους αριθμούς της ακολουθίας, χωρισμένους με κενά διαστήματα. Θεωρήστε δεδομένο ότι η είσοδος θα είναι έγκυρη και ότι 1 ≤ Ν ≤ 3.000.000.

## Δεδομένα εξόδου
Η έξοδος πρέπει να αποτελείται από μία γραμμή που να περιέχει ακριβώς έναν ακέραιο αριθμό: το μικρότερο αριθμό της ακολουθίας που διαιρεί ακριβώς όλους τους προηγούμενούς του.

## Περιορισμοί
Όριο χρόνου εκτέλεσης: 1 sec.
## Παράδειγμα εισόδου
10
210 84 126 462 42 51 7 77 2 3
## Παράδειγμα εξόδου
42
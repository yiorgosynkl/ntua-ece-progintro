## Εκφώνηση
Συχνά θέλουμε να μοιράσουμε αντικείμενα με δίκαιο τρόπο. Ένα κριτήριο δικαιοσύνης είναι να ελαχιστοποιήσουμε την αξία των αντικειμένων που θα πάρει ο πιο ευνοημένος από την μοιρασιά.

Έχουμε λοιπόν μια ακολουθία από Ν κουπόνια αξίας V_1, V_2, ..., V_Ν και θέλουμε να τη χωρίσουμε σε τρία τμήματα ώστε η συνολική αξία των κουπονιών στο καλύτερο τμήμα (δηλ. στο τμήμα με την μεγαλύτερη συνολική αξία) να είναι η μικρότερη δυνατή. Ο χωρισμός πρέπει να γίνει χωρίς αναδιάταξη των κουπονιών, τα τμήματα πρέπει να περιέχουν διαδοχικά κουπόνια, και κάθε κουπόνι πρέπει να ανήκει σε ένα ακριβώς τμήμα.

## Δεδομένα εισόδου
Η πρώτη γραμμή της εισόδου θα περιέχει έναν φυσικό αριθμό Ν, το πλήθος των κουπονιών. Οι επόμενες N γραμμές θα περιέχουν κάθε μία ακριβώς έναν φυσικό αριθμό V_i, την αξία του αντίστοιχου κουπονιού.

Να θεωρήσετε ως δεδομένο ότι η είσοδος θα είναι έγκυρη και ότι οι αριθμοί δε θα υπερβαίνουν τα όρια που αναγράφονται παρακάτω.

## Δεδομένα εξόδου
Η έξοδος πρέπει να αποτελείται από ακριβώς μία γραμμή που να περιέχει ακριβώς έναν φυσικό αριθμό, την ελάχιστη συνολική αξία κουπονιών που μπορεί να πάρει το καλύτερο τμήμα.

## Περιορισμοί
```
3 <= N <= 1.000.000
1 <= V_i <= 100.000.000
1 <= Σ V_i <= 1.000.000.000
```
Όριο χρόνου εκτέλεσης: ```1 sec```.
Όριο μνήμης: ```64 MB```.
## Παράδειγμα εισόδου
```
8
5
6
1
4
9
3
1
2
```
## Παράδειγμα εξόδου
```13```
## Παράδειγμα εισόδου 2
```
10
1
1
8
1
1
3
4
9
5
2
```
## Παράδειγμα εξόδου 2
```15```
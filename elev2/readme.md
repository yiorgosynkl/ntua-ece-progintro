## Εκφώνηση
Ένας ανελκυστήρας χωράει το πολύ δύο άτομα μέγιστου βάρους B κιλών (και οι δύο μαζί). Στο ισόγειο, περιμένουν N άτομα να χρησιμοποιήσουν τον ανελκυστήρα για να ανέβουν στον τελευταίο όροφο. Ευτυχώς, γνωρίζουμε τα βάρη W_i όλων τους.

Γράψτε ένα πρόγραμμα που να διαβάζει αυτά τα δεδομένα και να βρίσκει το ελάχιστο πλήθος διαδρομών που πρέπει να κάνει ο ανελκυστήρας, για να μεταφερθούν όλα τα άτομα.

## Δεδομένα εισόδου
Η πρώτη γραμμή της εισόδου θα περιέχει δύο ακέραιους αριθμούς N και B, χωρισμένους μεταξύ τους με ένα κενό διάστημα. Οι επόμενες N γραμμές θα περιέχουν κάθε μία ακριβώς έναν ακέραιο αριθμό W_i, το βάρος του αντίστοιχου ατόμου.

Να θεωρήσετε ως δεδομένο ότι η είσοδος θα είναι έγκυρη και ότι οι αριθμοί δε θα υπερβαίνουν τα όρια που αναγράφονται παρακάτω.

## Δεδομένα εξόδου
Η έξοδος πρέπει να αποτελείται από ακριβώς μία γραμμή που να περιέχει ακριβώς έναν ακέραιο αριθμό, το ελάχιστο πλήθος διαδρομών που πρέπει να κάνει ο ανελκυστήρας.

## Περιορισμοί
```1 <= N <= 1.000.000```
```1 <= B <= 1.000.000```
```1 <= W_i <= B```
Όριο χρόνου εκτέλεσης: ```1 sec```.
Όριο μνήμης: ```64 MB```.
## Παράδειγμα εισόδου
```
10 150
114
57
67
70
93
99
92
114
45
90
```
## Παράδειγμα εξόδου
```7```
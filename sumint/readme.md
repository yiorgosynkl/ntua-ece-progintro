## Εκφώνηση
Δίνονται μια ακολουθία a_1, ..., a_N αποτελούμενη από N θετικούς ακέραιους και ένας θετικός ακέραιος Κ. Ζητείται να υπολογίσουμε το πλήθος των διαστημάτων a_i, ..., a_j της ακολουθίας, με 1<=i<=j<=N, για τα οποία το άθροισμα των όρων δεν ξεπερνά το K, δηλ. έχουμε ότι \sum_{p=i}^j a_p <= K.

## Δεδομένα εισόδου
Η πρώτη γραμμή της εισόδου θα περιέχει τους ακέραιους αριθμούς N και Κ, χωρισμένους μεταξύ τους με ένα κενό διάστημα. Η δεύτερη γραμμή της εισόδου θα περιέχει τους Ν όρους της ακολουθίας, χωρισμένους ανά δύο με ένα κενό διάστημα. Να θεωρήσετε ως δεδομένο ότι η είσοδος θα είναι έγκυρη και ότι οι αριθμοί δε θα υπερβαίνουν τα όρια που αναγράφονται παρακάτω.

## Δεδομένα εξόδου
Η έξοδος πρέπει να αποτελείται από ακριβώς μία γραμμή που θα περιέχει ακριβώς έναν ακέραιο αριθμό, το πλήθος των διαστημάτων a_i, ..., a_j, με 1<=i<=j<=N, για τα οποία \sum_{p=i}^j a_p <= K.

Επειδή για μεγάλες τιμές του Ν μπορεί να υπάρχουν περισσότερα από 2^32 τέτοια διαστήματα, είναι σημαντικό να χρησιμοποιήσετε μια μεταβλητή τύπου long long int για να αποθηκεύσετε το πλήθος αυτών των διαστημάτων. Για να τυπώσετε μια τέτοια μεταβλητή (ας πούμε την long long int res, μπορείτε να χρησιμοποιήσετε WRITELN(res) ή printf("%lld\n", res).

## Περιορισμοί
```
2 <= Ν <= 2.000.000
1 <= a_i <= 1.000.000
1 <= \sum_{i=1}^N a_i <= 1.000.000.000
1 <= Κ <= 50.000.000
```

Όριο χρόνου εκτέλεσης: 1 sec.
Όριο μνήμης: 64 MB.
## Παράδειγμα εισόδου
```
8 10
1 2 1 1 5 10 2 3
```
## Παράδειγμα εξόδου
```19```
## Παράδειγμα εισόδου 2
```
10 10
1 1 1 1 1 1 1 1 1 1
```
## Παράδειγμα εξόδου 2
```55```
## Εκφώνηση
Δίνεται μια ακολουθία n διαφορετικών μεταξύ τους θετικών ακεραίων a_1, a_2, ..., a_n, με τιμές μεταξύ 1 και 1.000.000. Δίνεται επίσης ένας ακέραιος x. Γράψτε ένα πρόγραμμα που να βρίσκει το πλήθος των ζευγών (a_i, a_j), όπου 1 ≤ i < j ≤ n και a_i + a_j = x.

## Δεδομένα εισόδου
Η πρώτη γραμμή της εισόδου θα περιέχει τους αριθμούς n και x, χωρισμένους με ένα κενό διάστημα. Η δεύτερη γραμμή της εισόδου θα περιέχει τους n ακέραιους αριθμούς a_i της ακολουθίας, χωρισμένους με κενά διαστήματα. Θεωρήστε δεδομένο ότι η είσοδος θα είναι έγκυρη, 1 ≤ n ≤ 100.000, 1 ≤ a_i ≤ 1.000.000, και 1 ≤ x ≤ 2.000.000.

## Δεδομένα εξόδου
Η έξοδος πρέπει να αποτελείται από μία γραμμή που να περιέχει ακριβώς έναν ακέραιο αριθμό: το ζητούμενο πλήθος των ζευγών.

## Περιορισμοί
Όριο χρόνου εκτέλεσης: 1 sec.
## Παράδειγμα εισόδου
9 13
5 12 7 10 9 1 2 3 11
## Παράδειγμα εξόδου
3